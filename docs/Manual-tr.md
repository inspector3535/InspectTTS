InspectTTS yardım dosyası.
bu dosyada deneysel projem olan InspectTTS ve API konularında tüm sorularınıza cevap bulacaksınız. Lütfen dikkatle okuyun.
Öncelikle bir soru ile başlamak istiyorum: sizce bir TTS (Metinden sese dönüştürme uygulaması) hangi özellikleri taşımalı?
Merhaba, ben Mert Anlar. daha önce TeamTalk Classic uygulamasını Türkçe dil desteğine kavuşturmuş ve görme engelli topluluklarında teknik destek vermiş biriyim.
uzun süredir geriplanda erişilebilirlikle ilgili çalışmalar yürütüyorum. bir Telegram grubundan aldığım mesaj bana ilham verdi ve Inspect TTS (DENEYSEL) projesini hayata geçirdim.
peki o mesaj neydi? küçücük bir API.
evet, teknolojinin her alanında kullandığımız ve olmazsa olmazı bu minicik yapı, kendi uygulamamı geliştirmeme sebep oldu.
peki API nedir? (bilmeyenleriniz için)
API, sizin isteklerinizi karşılayan aracı bir köprüdür. basitçe örneklememiz gerekirse, bir restorana gittiğinizde, yemeği mutfağa gidip kendiniz almak yerine garsona sipariş veriyorsunuz, garson içeride hazırlanmasını ve sizin masanıza ulaşmasını sağlıyor.
Teknoloji özelinde ise API, ayrılmaz bir parçadır.
YouTube veya Spotify gibi platformlardan müzik dinlemek istediğinizde, arama kutusuna şarkının adını yazıp ara tuşuna bastığınızda sizin isteğiniz önce bir API sunucusu aracılığıyla platforma iletilip işlenir, daha sonra platform, API vasıtasıyla size arama sonuçlarınızı getirir ve siz de isteğinizi dinleyebilirsiniz.
Elbette şarkıyı oynatabilmeniz de bu API teknolojisine bağlıdır. siz "Çal" komutunu verdiğinizde, istek tekrar API sunucusuyla iletişim kurar ve size müzik olarak geri döner.

peki Inspect TTS nedir?
Inspect TTS, temelde bir metinden sese dönüştürme uygulamasıdır. 3. taraf bir Google TTS servisine dayanır ve dönüştürdüğü metni mp3 olarak bilgisayarınıza indirmenize ve favori oynatıcınızla dinlemenize olanak verir, indirmek istemeyenler için de sadece dinleme seçeneği sunar.
Inspect TTS, sadece bir TTS uygulaması olmakla kalmayıp, metin işleme ve üretkenlik özelliklerini bir araya getiren deneysel bir projedir.
Portable yapısı sayesinde kuruluma gerek kalmaz, kayıt defteri veya Program files vb. klasörlere herhangi bir iz bırakmaz.
bunun yanı sıra, hız ve perdeyi belirlemenize de imkan verir.
ayrıca, dosya ekleme özelliğiyle metin dosyalarınızı da kolayca ses dosyasına dönüştürmenizi sağlar.
dosyanızı seçtiğinizde, bir metin kutusu içerisinde önizlemesini de okuyabilirsiniz, yanlış dosyayı seçmediğinizden emin olmanız için.
dil seçme kutusundan dosyanızın veya yazdığınız metnin hangi dilde olduğunu belirlemeniz çok önemli, aksi takdirde dönüştürme işlemi başarısız olacaktır.
desteklediği diller: Arapça (ar), Bulgarca (BG), Almanca (de), İngilizce en, Hintçe (hi), Japonca (ja), Çince zh ve Türkçe (tr).
speed ve pitch alanlarından hız ve ses perdesini belirledikten sonra, Convert to Audio tuşuna basarak Download veya Listen only seçeneklerini kullanarak indirebilir veya sadece dinlemeyi seçebilirsiniz.
peki bu uygulamayı piyasadaki diğer uygulamalardan ayıran özelliği nedir? aşağıda bulacaksınız.
# Notepad. başka bir özellik daha!
neden bu TTS uygulaması basit bir metinden sese dönüştürme uygulaması olsun ki? bir de küçük ama kullanışlı bir not defteri, bu uygulamayı süslerdi eminim.
üstelik, klasik .txt olarak kaydeden not defteri uygulamalarının aksine bu, pdf, rtf, txt, dox formatlarında da kaydedebiliyor.

# Ask AI: (yapay zekaya sor)
günümüzde yapay zeka varlığı aldı başını yürüdü. öyle ki, bilgisayarlarımızda, telefonlarımızda, hatta kullandığımız favori sosyal medya uygulamalarında bile yapay zeka mevcut ve neden bu uygulamada olmasın?
Inspect TTS içindeki yapay zeka özelliğiyle;
• metin dosyalarınız hakkında soru sorabilir, özet çıkarabilir, analiz yapabilir,
• Merak ettiğiniz herhangi bir konuda yapay zeka asistanına danışabilir,
• yapay zeka çıktılarını bir dosyaya kaydedebilir,
• ve onları doğrudan panoya kopyalayabilirsiniz!

# Reader (belge okuyucu):
Inspect TTS uygulamasından ayrılmadan, tatlı ve erişilebilir bir arayüz içinde belgelerinizi okuyabilmeniz fena olmaz mıydı?
İşte bu okuyucu da tam bunun için biçilmiş bir kaftan!
istediğiniz bir metin dosyasını, uygulama içinde açıp salt bir metin kutusunda okuyabilirsiniz.

# File converter: (Dosya dönüştürücü)
metin dosyalarınızı birbirine dönüştürmek istemez miydiniz?
internette onca saat dosya dönüştürme uygulaması aramakla ve bin türlü reklam izlemekle neden vakit kaybedesiniz ki? İşte Inspect TTS uygulamasının dahili dosya dönüştürücüsü ile değerli vaktiniz sizin olacak.
dosya dönüştürücüsü, popüler belge formatlarını destekler ve birbiri arasında kolayca dönüştürmeyi sağlar.

# Fetch a page: (bir sayfayı getir):
elinizde bir makale veya haber yazısı mı var? InspectTTS uygulamasının bu özelliği sayesinde sayfa içindeki linklere, grafiklere ve tıklanılabilir ögelere maruz kalmadan kolayca okuyabilirsiniz!
ayrıca, okuduğunuz makaleyi yapay zeka asistanınızla da paylaşabilir ve ona sorular sorabilirsiniz!
bunun için yapmanız gereken, Summarise with AI tuşuna basmak ve gerisi uygulamada!
uygulama, o an okuduğunuz sayfa içeriğini Ask AI özelliğiyle paylaşır ve size de ne yapmak istediğinizi söylemek kalır.

*** Settings ***
geldik ayarlar kısmına. burada yapacağınız her bir değişiklik, Settings.ini adlı minicik bir dosyaya kaydedilir ki bu dosya mevcut olduğu sürece ayarlarınız korunur.
# General/Genel sayfası:
buradan halihazırdaki Gemini API anahtarınızı bağlayarak yapay zeka destekli özelliklere erişebilirsiniz. (şu an yalnızca Gemini desteklenmektedir).
ayrıca, API anahtarınızı doğru girdiğinizden emin olmanız için bir Show API key/API anahtarını göster onay kutusu bulunmakta. bunu işaretlediğinizde, kutudaki ve panonuzdaki anahtar ile karşılaştırma yapabilirsiniz.
Save (Kaydet) tuşuna bastığınızda uygulama, anahtarın doğru çalıştığından emin olmak için bir istek gönderir. eğer her şey yolundaysa başarılı ve kaydedildi mesajı gösterir, aksi taktirde kaydedilmez.
ayrıca, anahtarı yalnızca uygulamanın okuyabileceği bir formatta, yani ayarlar dosyasında da gizli kaydedebilmesi için çalışmalarım devam ediyor.
uygulamayı kendi anahtarıyla paylaşmak ve başkalarının istifade etmesini isteyenler için güzel bir avantaj olur fakat ben bunu geliştirici kimliğimle kesinlikle önermem. bu özelliği de, yalnızca güvenlik açısından getirmek istiyorum.
aslında 3. taraf bir yapay zeka bağlasan daha iyi olurdu, kim uğraşacak şimdi API almakla falan? dediğinizi duyar gibiyim. çok haklısınız, hem de çok.
emin olun bu benim en çok yapmayı istediğim şeydi fakat, 3. taraf yapay zekaların bir gün çalışıp ertesi gün istiraate çekilmelerinden dolayı Gemini entegrasyonu getirmek zorunda kaldım. böylece AI ile paylaştığınız veriler ve kullandığınız kota sizin kontrolünüzde olur.
• notlar klasörü için "seç..." butonu:
InspectTTS, yazdığınız notları varsayılan olarak Belgeler klasörüne kaydetmek için tasarlandı, fakat bunun dışında farklı bir konum belirleyerekte notlarınızın o konuma kaydedilmesini sağlayabilirsiniz.
Shortcuts (kısayollar):
evet, uygulama içindeki butonlara kolayca erişebilmeniz için kısayollar getirdim, böylece tab ile tur atmak yerine istediğiniz işleve kısayol vasıtasıyla ulaşabilirsiniz.
Enable Shortcuts (kısayolları etkinleştir): varsayılan olarak kapalıdır.
more info... daha fazla bilgi...
burada kısayollar bir metin görüntüleyicisi içinde listelenir ve yön tuşlarıyla istediğiniz işleve ulaşabilirsiniz.
About/hakkında sayfası:
buradan 3. taraf API sağlayıcılarına teşekkür mesajını okuyabilir, uygulamanın İngilizce ve Türkçe readme dosyalarını görüntüleyebilir, bana ulaşabileceğiniz Telegram adresini kopyalayabilirsiniz.
***notlar***:
• Henüz deneysel aşamada olan bu konsept, küresel çapta test edilebilmesi için ingilizce olarak geliştirildi, farklı diller ekleyebilmek için çalışmalarım devam ediyor.
• unutmayın ki uygulama, 3. taraf bir google tts servisine dayanıyor ve bu servis geçici veya kalıcı olarak kapanabilir, projemin devamı açısından farklı tts servislerini araştırıyorum. bana bu konuda yardımcı olmak isteyenler bu belgede ve uygulamamın hakkında kısmında vereceğim Telegram kullanıcı adı ile benimle iletişime geçebilir.
• Metin dosyalarındaki (┘ ² ←) gibi özel karakterlerin dönüştürme esnasında korunması için çalışmalarım devam ediyor.
• yapay zeka özelliklerine erişmek için Google Cloud platformundan aldığınız Gemini API anahtarını kullanabilirsiniz, bunun dışında Google AI Studio gibi platformlardan aldığınız anahtarlar geçersiz sayılabilir.
• deneysel olan projemin kaynak kodunu benim belirleyeceğim bir süreye kadar paylaşmamayı tercih ediyorum. siz değerli kullanıcılarımdan ricam, uygulamamı inceleyin, günlük hayatınızda keyifle kullanın ve bana yalnızca geribildirim sağlayın.
• güvenli paylaşım açısından Github platformu üzerinden paylaşacağım, söz konusu platforma hakim olanlar dilerlerse geribildirim, özellik isteği ve hata bildirimi için iletişim kısmında vereceğim issues sayfasını da kullanabilirler.
• Bu tercih, güvenlik, sürdürülebilirlik ve proje olgunlaşma süreci göz önünde bulundurularak alınmıştır.
*** sorumluluk reddi beyanı ***
lütfen bu uygulamanın şu an için bir konsept olduğunu aklınızda bulundurun ve kullanımda ortaya çıkabilecek muhtemel sorunlardan ben (Mert Anlar, Inspector veya Robert Smith olarakta bilinir) sorumlu tutulamam.
bu proje, yalnızca API test ve eğitim amacıyla geliştirilmiştir. lütfen kendi sorumluluğunuzda kullanın.
*** İletişim ***
uygulamamı nasıl buldunuz? hata bildirimi, geribildirim veya özellik isteği için bana Telegram ve Github kanallarından ulaşabilirsiniz:
@ms35last
Github tarafında geribildirim göndermek için:
https://github.com/inspector3535/Inspect-TTS-issues
sizin geribildirimleriniz doğrultusunda bu deneysel proje büyüyebilir veya zaman içinde yok olabilir, fakat sonucu ne olursa olsun ben geliştirmede çok büyük keyif aldım.
bir API testi için attığım küçük adım, bana böyle deneysel bir projeyle geri döndü.
umarım mutlulukla ve sağlıkla kullanır, verdiğim emekten istifade edersiniz.